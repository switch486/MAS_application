\section{Mózg człowieka}
\label{mozg}
%
% strona 493
% strona 469
%
Przy opisie mózgu człowieka wypada zacytować pewne porównanie, na jakie pokusił się David H. Hubel w swoim artykule z kwietnia 1978 roku \cite{Hubel1978}. Przedstawia on powody, przez które jest trudno mózg badać. Przede wszystkim skomplikowanie wiążące się z liczbą komórek z których się składa -- $10^{10}$, chociaż w tamtych czasach mówiło się nawet o $10^{11}$. Dzisiaj mówi się o liczbie $2 \cdot 10^{10}$ \cite{encyclopedia} lub (w tej samej encyklopedii) $11-12 \cdot 10^{9}$. Wracając jednak do Hubela, liczba komórek w mózgu to nie jedyna bariera. Przywołuje on jako przykład wątrobę, która składa się jedynie z dwóch różnych komórek, które pracując wspólnie wykonując około 15 różnych funkcji, zakładając, że ich liczba może być większa. W mózgu natomiast szacuje się, że istnieje od $100$ do $500$ różnych komórek -- w zależności od dokładności z jaką zostaną podzielone. Hubel nie zaryzykował szacowania liczby różnych funkcji mózgu. Wspomniał jednak, że dodatkowe skomplikowanie jest powodowane przez połączenia komórek ze sobą, które -- jak można przypuszczać -- przypominają gęstą sieć. W cytowanej wyżej encyklopedii, która jest podstawą kolejnych części tej pracy, szacuje się, że każda komórka jest powiązana z około $10^4$ innych co powoduje, że całkowita liczba połączeń synaptycznych może przekroczyć całkowitą liczbę cząsteczek występujących na ziemi. Przez co cały czas ludzki mózg jest dla naukowców zagadką i zarówno w 1978 roku jak i teraz więcej jest pytań jego dotyczących niż odpowiedzi.

\section{Wydzielone obszary w mózgu}
\label{obszaryWMozgu}
Mózg człowieka, mimo, że nie od samego początku uważany za organ odpowiadający za myślenie i przetwarzanie wszelkich informacji z otaczającego środowiska, był dla naukowców zawsze zagadką. To co dzisiaj wiadomo o mózgu jest efektem prac tysięcy naukowców, którzy podzielili mózg na dziesiątki obszarów. Pierwszy taki podział był zaproponowany w 1907 roku przez Korbiniana Brodmana. Podzielił on mózg na 47 obszarów \cite{brodmannn} ze względu na różnice w strukturze warstwowej i komórkowej. Kora wzrokowa -- podzielona na pierwotną (pierwszorzędową), drugorzędową oraz trzeciorzędową -- miała numery odpowiednio 17, 18 i 19. Dodatkowo utrwaliło się w literaturze oznaczenie V1, V2 i V3, które odnosi się tylko do tych obszarów i również odpowiada polom 17, 18 i 19.

\section{Kora wzrokowa}
\label{badaniaKoryWzrokowej}
Zanim zostanie przybliżona struktura kory wzrokowej należy wspomnieć o tym w jaki sposób wiedza, którą posiadamy na temat tej części mózgu jest poszerzana. Niektóre badania prowadzone są z udziałem ludzi posiadających najogólniej uszkodzenia kory wzrokowej \cite{Girkin2001}. Do tych patologii należą:
\begin{itemize} 
\item ślepota -- ta, która nie jest wynikiem wad wrodzonych oka, bądź innych, tylko jest spowodowana uszkodzeniami natury neurologicznej (czytając tekst napisany językiem Braille\'a aktywowane są obszary kory wzrokowej)
\item achromatopsia -- agnozja barw) -- niezdolność do rozpoznawania barw nawet jeśli oko jest zdolne do ich rozpoznawania
\item akinetopsja -- powszechnie nazywana ślepotą ruchu %------%http://en.wikipedia.org/wiki/Akinetopsia
\item prosopagnozja -- ślepota twarzy \cite{Gauthier1999}
%TODO dodać więcej
\end{itemize}

Mając takiego osobnika można doszukiwać się szczegółów dotyczących jego niepełnosprawności, a co za tym idzie przyczyn, skutków, miejsca w którym się znajduje i innych. Wydobywając informacje o wielu patologiach z wielu przypadków dosyć prosto jest je uogólnić i dojść do wniosku, że nie tylko ludzie, ale i wszystkie ssaki mogą mieć podobną strukturę i działanie. Mając takie informacje badania można prowadzić na zwierzętach (myszach, kotach, małpach) co dalej rozwija tą naukę. Należy się jednak szczególna uwaga w kwestii interpretacji wyników badań mózgów małp, na co zwraca uwagę autor pracy \cite{Kaas1995}.\\

Nie tylko z patologii kory wzrokowej można uzyskiwać informacje o tej części mózgu. Jeden z przykładów prezentowanych w encyklopedii \cite{encyclopedia} pokazuje kota z założoną do kory wzrokowej elektrodą. Jest ona przyłączona do oscyloskopu, aby w ten sposób wizualizowane wyniki przedstawiały impulsy, które są w danej części mózgu kory przesyłane. Dzięki temu zabiegowi możliwe jest badanie aktywności kory wzrokowej względem obrazów, jakie są kotu przedstawiane.\\

Wymieniona wcześniej prosopagnozja jest chorobą neurologiczną, której skutkiem -- u osoby chorującej -- jest niemożność rozpoznawania twarzy. Wykrycie takiego zaburzenia u człowieka spowodowało powstanie teorii, że istnieje specjalna część kory wzrokowej, która odpowiada za rozpoznawanie twarzy w mózgu \cite{Gauthier1999}. Posługując się techniką funkcjonalnego magnetycznego rezonansu jądrowego można stwierdzić nawet wiele więcej. Autorzy pracy \cite{Downing2001} twierdzą, że w mózgu są specjalne struktury, odpowiedzialne za rozpoznawanie ludzkiego ciała. Idąc tym tropem, autor pracy \cite{Grill-Spector2003} badał obszary w korze wzrokowej, które uaktywniają się podczas pokazania badanemu pacjentowi różnych zdjęć. Na tej podstawie był w stanie określić miejsca aktywujące się na widok miejsc, obiektów, bądź twarzy. Okazało się też, że odnalezione w ten sposób obszary wykazują większą aktywność, jeśli zdjęcie przedstawia coś znanego niż coś, czego badany nie znał.\\
%\Citeauthor{Grill-Spector2005}
Cytowany wcześniej Grill-Spector badając ludzką korę wzrokową i jej reakcje na przedstawiane obrazy doszedł do kolejnych ciekawych wniosków. Okazuje się, że przy pokazywaniu obrazów człowiekowi, tak samo szybko jest on w stanie stwierdzić, czy na obrazie jest jakiś obiekt (detekcja) jak i to, do jakiej klasy on należy (kategoryzacja) \cite{Grill-Spector2005}. Identyfikacja obiektu zawsze wymagała więcej czasu.\\

W ramach ciekawostki można też wspomnieć o obszarach w mózgu, które są wrażliwe na ruch obrotowy \cite{kahana2010}. O co chodzi w tym określeniu najlepiej tłumaczy sposób, w jaki autorzy tej pracy do takiego wniosku doszli. Badali oni aktywność pewnych obszarów mózgu podczas jazdy po rondzie raz zgodnie, a innym razem przeciwnie do ruchu wskazówek zegara. 

\section{O wzroku słów kilka}
\label{oWzrokuSlowKilka}
Nie sposób opisać biologicznych podstaw rozpoznawania obrazów u człowieka nie zaczynając od oka, a przecież ono jest najbardziej namacalnym i pierwszym za razem elementem toru, którym informacja wizualna jest przekazywana do mózgu.\\
Oko wprawdzie nie spełnia specjalnie skomplikowanego zadania. Twierdzi się nawet, że oko jest elementem czysto mechanicznym, który odpowiednio przygotowuje wiązkę światła do momentu, w którym pada ono na siatkówkę. Na niej wyświetlany jest obraz widziany przez oko, jest on znacznie pomniejszony i obrócony. Siatkówka jest pewnego rodzaju błoną, wyposażoną w fotoreceptory. W nich następuje zmiana sygnału wizualnego na sygnał chemiczny. Informacja wizualna w postaci chemicznej jest przekazywana nerwem wzrokowym do ciała kolankowatego bocznego, a stamtąd przenoszona do pierwotnej kory wzrokowej.

\section{Struktura kory wzrokowej}
\label{strukturaKoryWzrokowej}
%
% 673 dobre!
%
Kora wzrokowa jest podzielona na obszary, które pełnią różne funkcje. Przedstawiają one jakby kolejne etapy przetwarzania bodźców wizualnych, jednak istnieją odstępstwa od tej reguły w postaci połączeń między-warstwowych. Mimo, że cały czas prowadzone są debaty co do zarówno liczby jak i granic wydzielanych obszarów w korze wzrokowej \cite{Kaas1995}, naukowcy są zgodni co do wielości i zróżnicowania obszarów występujących w płacie potylicznym, w którym znajduje się kora wzrokowa. Prowadzone badania w tym zakresie są również zgodne co do początku neurologicznej części szlaku wzrokowego, którym jest pierwszorzędowa kora wzrokowa.

\label{v1}
\subsection{Pierwszorzędowa kora wzrokowa -- V1}
Inaczej nazywana pierwotną korą wzrokową, lub obszarem V1, odpowiada jej również numer 17 Brodmanna. Najważniejszych informacji dotyczących tej części kory wzrokowej dały prace Davida H. Hubela oraz Torstena N. Wiesela, które zostały w roku 1981 nagrodzone nagrodami Nobla w dziedzinie medycyny \cite{hubelnobel,wieselnobel}.\\

\begin{figure}[ht]
	\centering
	\includegraphics[width=1.00\textwidth]{images/HandW.png}
	\caption{Punkty A i B przedstawiają pola wzbudzeń, neuronów z ciała kolankowatego bocznego, co również odpowiada komórkom siatkówki oka. Punkty C-G przedstawiają pola wzbudzeń neuronów pierwotnej kory wzrokowej, które są wrażliwe na istniejące w obrazie kreski, bądź krawędzie pod określonym kątem, lecz różnych rozmiarów. Można sobie wyobrazić, że w korze wzrokowej dla bardzo wielu nachyleń kąta są podobne grupy neuronów \cite{hubelnobel}.}
	\label{fig:handw}
\end{figure}

Podstawowym faktem, jaki zaobserwowali naukowcy był fakt istnienia neuronów, których aktywność ściśle zależna jest od określonego obszaru na siatkówce (receptive field -- RF). W ten sposób można by określić pole na siatkówce, którego wyjście stanowi wzbudzenie dla tego neuronu. Podobnie więc jak na siatkówce każdy fotoreceptor odpowiada za fragment obrazu, tak w pierwotnej korze wzrokowej każdemu fragmentowi obrazu odpowiada pewna grupa neuronów. Dodatkowo badając wzbudzenie tych neuronów odkryli, że konkretne obszary pierwotnej kory wzrokowej są czułe na występujące w obrazie (odwzorowane na siatkówce) kreski (jasne i ciemne -- rysunek \ref{fig:handw} C-F) lub wyraźne krawędzie (rysunek \ref{fig:handw} G) będące w jego polu. Wzbudzenie neuronu dodatkowo ściśle zależy od kąta pod którym dane kreski się znajdują oraz miejsca, w którym w polu wpływającym na wzbudzenie komórki się znajduje. Naukowcy zdecydowali się nazwać te neurony komórkami złożonymi, najprawdopodobniej z powodu, że na jeden neuron składa się bardzo wiele komórek siatkówki, a przez to również ciała kolankowatego bocznego (których pola wzbudzeń przedstawione są na rysunku \ref{fig:handw} A i B), przez co reprezentuje on pewien kompleks komórek. Co może nie do końca wydawać się oczywiste, każdemu fragmentowi obrazu odpowiada szereg neuronów, których budowa jest taka sama, a różnią się jedynie kątem kreski, na który są szczególnie wrażliwe.\\

Na takiej samej zasadzie określa się istnienie w pierwotnej korze wzrokowej neuronów, wrażliwych na wcześniej wspomniane kreski poruszające się w określonym kierunku jak i istnieniu konkretnego koloru we fragmencie obrazu. Dodatkowo okazało się, że pole wrażliwości neuronów -- komórek złożonych -- ma różne wielkości i pola te się wzajemnie pokrywają. \\

Naukowcy wprowadzili również pojęcie komórek hiper-złożonych, które stanowiły połączenie kilku komórek złożonych. Takie komórki udało się zlokalizować u zwierząt pokazując im kreski określonej długości.\\

Oprócz odkrycia elementów pierwotnej kory wzrokowej, naukowcy umiejscowili je w bardziej złożonych strukturach, które nazywane były kolumnami orientacyjnymi i miały konkretne miejsce w pierwotnej korze wzrokowej w mózgu.

\subsection{Pozostałe warstwy kory wzrokowej}
\label{restOfTheVisualLayers}
Przez cały czas, począwszy od odkryć Davida H. Hubela oraz Torstena N. Wiesela, prowadzone są badania, mające na celu uszczegółowienie całej kory wzrokowej jak i samego mózgu. Przeglądając osiągnięcia naukowców można stwierdzić, że istnieje ponad 30 różnych obszarów w mózgu, których sposób połączenia nie jest jednak do końca jasny. Przedstawianych jest wiele modeli kory wzrokowej, z których wiele jest szczegółowych, mających na celu reprezentację architektury mózgu -- tego co i jak jest połączone wewnątrz \cite{Ungerleider}. Z perspektywy informatyka można by pokusić się o porównanie szczegółowych modeli mózgu do grafu, którego węzłami są obszary mózgu, a krawędziami połączenia między tymi obszarami. Ciągła praca naukowców na tym polu powoduje, że odnajdywane są nowe sposoby współdziałania obszarów mózgu, przez co graf ten nieuchronnie zmierza do grafu pełnego, potwierdzając tym samym skomplikowanie mózgu. Inne modele natomiast przedstawiają struktury zainspirowane nauką o korze wzrokowej, których celem jest mieć przede wszystkim zastosowanie praktyczne.\\

Nim autor skupi się na zastosowaniach praktycznych -- które są ściśle związane z tematyką pracy -- przedstawiony zostanie główny podział, na dwa strumienie informacji wzrokowej, których początkiem jest pierwszorzędowa kora wzrokowa \cite{Ungerleider}.\\
\begin{description}
\item [Szlak brzuszny] -- ventral stream -- odpowiedzialny za identyfikację widzianych obiektów
\item [Szlak grzbietowy] -- dorsal stream -- odpowiedzialny za relacje między obiektami oraz poruszanie się obiektów w przestrzeni
\end{description}

%TODO szlaki - rysunek

Mimo, że w związanych z dziedziną artykułach nie jest to powiedziane w prost, większość realizacji kory wzrokowej (we wspomnianych zastosowaniach praktycznych) opisuje szlak brzuszny, a więc samą identyfikację widzianych obiektów. Realizacja obu zadań nie jest prosta. Jeszcze trudniejsze jest powiązanie ich ze sobą. Marzeniem wszystkich projektantów kolejnych podejść w tej dziedzinie jest jednak stworzenie takiego systemu, który podobnie jak wzrok człowieka jest w stanie rozpoznawać, kategoryzować, \ldots widziane obiekty.\\

Opis pozostałych -- wszystkich z wyłączeniem pierwotnej -- warstw kory wzrokowej można właściwie w tym momencie przerwać. Co było bowiem sygnalizowane wcześniej, naukowcy mają problem z określeniem struktury, pełnionych funkcji, umiejscowienia jak i połączeń ze sobą kolejnych -- wyższych warstw kory wzrokowej.\\

Przedstawione poniżej architektury czerpią w mniejszym, bądź większym stopniu z przedstawianych w literaturze modeli funkcjonowania mózgu. Wspólną ich cechą jest jednak bezsprzecznie pierwotna kora wzrokowa. 

%TODO - invariant!!!!1 - 21


\chapter{Modele kory wzrokowej z zastosowaniem praktycznym}
\label{praktyczneModeleKoryWzrokowej}

Z konstrukcją systemów rozpoznających obrazy, szczególnie tych, bazujących na odkryciach w korze wzrokowej są wciąż trudności. Wiadomo bowiem co się mniej więcej dzieje w głowie, jak informacja wizualna jest przekazywana i każdy może się domyślić jak ma wyglądać efekt rozpoznawania obrazów. W kwestii realizacji -- zgodnie z wstępem do tej pracy -- jest różnie. W każdej publikacji, która opisuje jedno z proponowanych rozwiązań przedstawiony jest punkt widzenia, rzadko opisujący zaawansowany etap przetwarzania obrazu. Najczęściej są to etapy początkowe, przedstawiające transformacje mające miejsce w pierwszorzędowej korze wzrokowej, a więc ekstrakcję i integrację konturów. Nie spotykane są konkretne propozycje rozwiązań problemów występujących w wyższych warstwach kory wzrokowej samodzielnie. Ciężko bowiem jest określić podstawy, bądź jakąś bazę, na której można by budować dalej. Co autorzy rozwiązań podkreślają bardzo często, problematyka jest już na poziomie odzyskiwania krawędzi z obrazów.\\

Wprawdzie ,,kompletne'' modele wykorzystujące elementy kory wzrokowej w rozpoznawaniu obrazów też się pojawiają, nie sposób zacząć jednak inaczej jak właśnie od ekstrakcji i integracji samych konturów.

\section{Ekstrakcja i integracja konturów}
\label{contourIntegration}

%DONE%TO DO - 30k10, 
\input{SEC}

%%
%PART - integracja konturów
%%
%DONE%TO DO - CSAPO: 80, 20k13 -- krytycznie o LGN, 20k14
\input{VFA}

%DONE%TO DO - Hypercolumn - 60k1
\input{HYPERCOLUMN}

%DONE%TO DO - LI: 37
\input{LI}

%DONE%TO DO - SPIKE: 90k4
\input{SPIKE}

%TODO - GPC: 50k5
\input{GPC}

%TODO - RV1: 20k11
\input{RV1}

%TODO - CDCI - 40k16, 19, 
\input{CDCI}

%TODO - active contours?? - 40k21, 30k6
\input{AC}



%%
%Proposed: 20k7, 30k8, 40k20, 30k7, 50k3, 90k7, 30k31
%TO DO - Snake: 30k16, 30k24, 30k29, 30k32
%TO DO - 30k14- overview
%%

%%%
%% MORE!!!!!!!!!!!!!!!!!!!!!!!!!!!!
%%% dopisanie trochę - bo teraz jest nowy model przedstawiony
%%%MORE
%TODO - POGGIO: 63, 64, 1, 3, 73, ~20k12, 16, 39
%TODO @UP modif - 41
\input{POGGIO}


%TODO - BAYES: 2,

%%%
%%%%%Pierwotna kora wzrokowa daje wiele informacji o sposobie przetwarzania informacji wizualnej, ale dopiero kolumna orientacyjna przypadła do gustu naukowcom, próbującym wykorzystać tą strukturę w swoich pracach. Niekiedy spotkać można określenie VFA (Visual Feature Array) -- tablica cech wizualnych, które bezpośrednio może symbolizować kolumnę orientacyjną \cite{Csapo2006,Li1998}. Podobna struktura, mimo, że nie nazywana bezpośrednio.........
%%%


%%
%%TODO - object perception
%%
% 00018 - object perception....
%
%
%
%

%TODO - propozycja własnego podejścia - opis użytych już podejść itd...
%\input{SEC} - jako proponowane... no i że jest wiele innych możliwości.

